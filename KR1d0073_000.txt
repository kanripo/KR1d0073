# -*- mode: mandoku-view -*-
#+TITLE: 檀弓疑問
#+DATE: 2015-09-23 09:38:37
#+PROPERTY: JUAN 0
<pb:KR1d0073_WYG_000-1a>¶
欽定四庫全書　　　　經部四¶
　檀弓疑問　　　　　　　禮類三(禮記之屬/)¶
　　提要¶
　　　　(臣/)等謹按檀弓疑問一卷¶
　　　國朝邵㤗衢撰㤗衢字鶴亭錢塘人明於算術¶
　　　　雍正初以薦授欽天監左監副其書以禮記¶
　　　　出自漢儒而檀弓一篇尤多附㑹乃摘其可¶
　　　　疑者條列而論辨之如以脫驂舊館人為失¶
<pb:KR1d0073_WYG_000-1b>¶
　　　　禮之正以夫子夢奠之事為杳冥𣺌茫皆非¶
　　　　聖人所冝出又親喪哭無常聲不應以孺子¶
　　　　泣為難繼居仇者不反兵而鬬為啟亂端曽¶
　　　　㸃之狂乃志大而有所不為非狂肆之狂倚¶
　　　　門而歌斷無此事以王姬為齊襄公妻非魯¶
　　　　荘公之外祖母大都皆明白正大深中理解¶
　　　　非劉知幾之横生臆解惑古疑經者可比惟¶
　　　　師及齊師戰于郎一條㤗衢以郎字為郊字¶
<pb:KR1d0073_WYG_000-2a>¶
　　　　之誤盖據春秋戰于郊之文不知魯有二郎¶
　　　　隠公元年費伯所城之郎在今廢魚臺縣地¶
　　　　哀公十年與齊戰之郎則為魯近郊地(案說/詳江)¶
　　　　(永春秋地/理考實)謂郎即郊則可謂郎為誤則不可¶
　　　　又乗邱之戰一條㤗衢疑魯荘公敗績之誤¶
　　　　不知古人軍潰曰敗績車覆亦曰敗績左傳¶
　　　　所云敗績壓覆者是也暨以戰衂為疑亦疎¶
　　　　於考據然偶然疎舛固亦不害其大㫖也乾¶
<pb:KR1d0073_WYG_000-2b>¶
　　　　隆四十六年四月恭校上¶
　　　　　　　總纂官(臣/)紀呁(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶

